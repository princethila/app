{
  "url": "https://www.saflii.org/za/cases/ZASCA/2009/46.html",
  "case_name": "Johaar and Another v S (652/08) [2009] ZASCA 46; 2010 (1) SACR 23 (SCA) ; [2009] 3 All SA 520 (SCA) (21 May 2009)",
  "citation": "[2009] ZASCA 46",
  "court": "ZASCA",
  "year": "2009",
  "full_text": "South Africa: Supreme Court of Appeal\nYou are here:\nSAFLII\n>>\nDatabases\n>>\nSouth Africa: Supreme Court of Appeal\n>>\n2009\n>>\n[2009] ZASCA 46\n|\nNoteup\n|\nLawCite\nJohaar and Another v S (652/08) [2009] ZASCA 46; 2010 (1) SACR 23 (SCA) ; [2009] 3 All SA 520 (SCA) (21 May 2009)\nDownload original files\nPDF format\nRTF format\nDIE\r\nHOOGSTE HOF VAN APPéL\nREPUBLIEK\r\n VAN  SUID-AFRIKA\nUITSPRAAK\nSaaknommer: 652/08\nIn die saak tussen:\nWAYNE JOHAAR\t\t\t\t\t        \t EERSTE  APPELLANT\nGLENNEAL OCTOBER\t\t\t\t\t TWEEDE APPELLANT\nen\nDIE STAAT\t\t\t                    \t\t           \r\nRESPONDENT\nNeutral citation:\nJohaar\r\nv Die Staat\n(652/2008)\n[2009] ZASCA 46\n(21 Mei 2009)\nCoram\n:\tCloete,\r\nSnyders ARR en Griesel Wnde AR\nVerhoor\n:\t6\r\nMei 2009\nGelewer\n:\t21\r\nMei 2009\nOpsomming\n:\nVonnis\r\nâ menseroof en veelvuldige aanklagte van roof met verswarende\r\nomstandighede â eerste appellant gevonnis tot effektiewe\ntermyn van\r\n30 jaar gevangenisstraf en tweede appellant tot 16 jaar\r\ngevangenisstraf â of kumulatiewe effek van die opgelegde vonnisse\n\nbuitensporig is.\nBEVEL\nOp appél vanaf:\nKaapstadse\r\nHooggeregshof (Le Grange R en Samela Wnde R)\n,\nsittende as ân\r\nhof van appèl teen ân uitspraak van die streekhof:\nBevel\n:\nâBeide\r\nappèlle word van die hand gewys.â\nUITSPRAAK\nGRIESEL Wnde AR\n(Cloete\r\nen Snyders ARR stem saam):\nInleiding\n[1]\nBeide\r\nappellante het onsuksesvol geappelleer na die Kaapstadse\r\nHooggeregshof (Le Grange R en Samela Wn R) teen die\r\nvonnisse\naan hulle opgelê in die streekhof te Kaapstad ten\r\nopsigte van ân verskeidenheid van misdade. Met verlof van die hof\na\r\nquo\nkom die\r\nappellante tans in hoër beroep na hierdie Hof\nteen\ndie opgelegde vonnisse\n.\n[2]\tDie twee appellante het\r\noorspronklik, as beskuldigdes 2 en 3 onder­skeidelik, saam met ân\r\nderde mede-beskuldigde (die\neertydse beskuldigde 1) in die streekhof\r\ntereg gestaan op die volgende aanklagte:\n1\n1.\nmenseroof;\n2.\troof met verswarende\r\nomstandighede;\n3.\tgebruik van ân motorvoertuig\r\nsonder die eienaar se toestemming;\n4.\troof met verswarende\r\nomstandighede;\n5.\troof met verswarende omstandighede\r\n(slegs beskuldige 2);\n6.\troof met verswarende omstandighede\r\n(\nmotorvoertuig)\n;\n7.\thuisbraak met die opset om te\r\nsteel en diefstal (slegs beskuldige 2);\n8.\troof met verswarende omstandighede\r\n(slegs beskuldige 2);\n9.\troof met verswarende omstandighede\r\n(slegs beskuldige 2);\n10.\troof met verswarende\r\nomstandighede (slegs beskuldige 2);\n11/12. \tonwettige besit van ân\r\nvuurwapen en ammunisie (slegs beskuldige 2);\n13.\troekelose bestuur (slegs\r\nbeskuldige 2).\n[3]\tBeskuldigde 2 het op al dertien\r\naan­klagte skuldig gepleit terwyl beskuldigde 3 op aanklagte 1,\r\n2, 3, 4 en 6 skuldig gepleit\nhet. Skriftelike ver­klarings\r\ningevolge art 112(2) van die Strafproses­wet is namens die\r\nbeskuldig­des inge­handig\nen hulle is behoorlik skuldig\r\nbevind soos aan­gekla op grond van die bewerings vervat in hul\r\nver­klarings. Na bewys van\nsekere vorige veroor­delings teen\r\nbeskuldigde 2 en na verkryging van proef­beampteverslae ten\r\nopsigte van beide appel­lante\nis hulle soos volg gevonnis:\nBeskuldigde\r\n2\n:\nAanklag\r\n1:\t10 jaar gevangenisstraf\nAanklagte\r\n2, 4, 5, 8, 9 en 10:\telke aanklag 5 jaar gevangenisstraf\nAanklag\r\n3:\t12 maande gevangenisstraf in geheel opgeskort\nAanklag\r\n6:\t12 jaar gevangenisstraf\nAanklag\r\n7:\t3 jaar gevangenisstraf\nAanklagte\r\n11 & 12 (saam geneem):\t3 jaar gevangenisstraf\nAanklag\r\n13 (roekelose bestuur):\tgewaarsku en ontslaan\nBeskuldigde\r\n3\n:\nAanklag 1:\t8 jaar\r\ngevangenisstraf\nAanklagte\r\n2 en 4:\telke aanklag 4 jaar gevangenisstraf\nAanklag\r\n3:\t12 maande gevangenisstraf in geheel opgeskort\nAanklag\r\n6:\t10 jaar gevangenisstraf.\n2\n[\n4]\nIn\r\ndie geval van beskuldigde 2 kom dit neer op ân totaal van 58 jaar\r\ngevangenisstraf, maar ten einde die kumulatiewe effek van\ndie\r\nvonnisse te versag, het die streeklanddros gelas âdat 28 jaar van\r\nhierdie vonnis same­lopend uitgedien sal wordâ; met\nander\r\nwoorde ân effektiewe vonnis van 30 jaar gevangenisstraf. In die\r\ngeval van beskuldigde 3 het die hof gelas dat 10 jaar van\ndie totaal\r\nvan 26 jaar samelopend uitgedien word, dus ân effektiewe vonnis van\r\n16 jaar.\n[5]\nDie\r\nvraag vir beregting is of die kumulatiewe effek van hierdie vonnisse\r\nso buitensporig is dat hierdie Hof geregtig is om op appèl\n\ndaarmee in te meng.\nFeitelike agtergrond\n[6]\tDie getuienis rondom die\r\nagtergrond tot die gebeure is effens karig en is slegs op die\r\nbeskuldigdes se verklarings ingevolge\nart 112(2) gebaseer. Daaruit\r\nblyk dit dat die reeks misdade gepleeg is gedurende die periode\r\ntussen 25 en 29 Junie 2001 en op verskillende\nplekke tussen Kaapstad\r\nen Mosselbaai. Die eerste reeks misdade het op 25 Junie 2001 in\r\nZonnebloem in Kaapstad begin toe beskuldigdes\n2 en 3 vir die klaer,\nmnr Adam Donnely, met\r\nân vuurwapen gedreig het en hom gedwing het om sy Ford Fiesta\r\nmotorkar aan hulle te oorhandig en saam met\nhulle te ry. Hulle het\r\nook geld van hom geëis, waarop hy R60 kontant aan die appellante\r\noorhandig het (aanklagte 1â3).\n[7]\tBy ân Engen vulstasie aan die\r\nN2 het die appellante by ân Quickstop-winkel ingegaan, die\r\nwinkel­assistente met ân\nvuurwapen gedreig en hulle gedwing om\r\nR200 kontant, een pakkie sigarette en vuurhoutjies te oorhandig\r\n(aanklag 4). Daarvandaan\nhet hulle Mosselbaai toe gery (waar\r\nbeskuldigde 3 skynbaar vandaan kom). Hulle het by ân sekere huis\r\ndaar aangeklop en âân\ntyd lank daar deurgebringâ. Later het\r\nhulle daar aan die slaap geraak en nadat hulle wakker geword het, het\r\ndie appellante âpille\ngekoop en daar dit gerookâ. Daarvandaan het\r\nhulle terug­gery Kaap toe. Donnely was steeds saam met hulle en\r\nhet in ân sekere\nstadium self die motor bestuur tot by Caledon,\r\nwaar beskuldigde 2 die plaaslike tak van American Swiss beroof het\r\nvan R3 000\ndeur die winkel­assistente met die vuurwapen te\r\ndreig (aanklag 5). By ân onbekende bestemming het die appellante\r\nuit­geklim\nen die klaer se R60 aan hom teruggegee, saam met ân\r\nverdere bedrag van R50, met die\nopdrag\r\ndat hy niemand moes vertel van sy ondervinding nie. (Vermoedelik het\r\ndie beskul­digdes ook in daardie stadium sy motor\naan hom\r\nteruggegee, alhoewel dit nie uitdruklik so in die verklarings vermeld\r\nword nie.)\n[8]\tOngeveer twee dae later, op 28\r\nJunie 2001, toe die appellante terug was in die Kaap en nadat\r\nbeskuldigde 1 ook by hulle aangesluit\nhet, het die drie van hulle\nin\r\nVredehoek âin die rondte geloopâ toe hulle Me Michelle Churchill\r\nopmerk waar sy met haar GTS Golf by haar motorhuis intrek.\nBeskul­digde 2 het\r\nhaar in haar motorhuis met ân vuurwapen gedreig terwyl beskuldigdes\r\n1 en 3 haar van die sleutels van haar\nmotor sowel as ân handsak met\r\nR1 000 kontant en ân selfoon beroof het (aanklag 6).\n[9]\tMet die gesteelde voertuig het\r\ndie drie beskuldigdes weer die pad gevat Mosselbaai toe. Op\r\nRiviersonderend het hulle stilgehou\nen het beskul­digdes 1 en 2\r\nby die besigheidsperseel van\nGlenville\r\nHill BJâs Restaurant\ningebreek en ân geldlaai bevattende ongeveer R1 280 kontant\r\ngesteel (aanklag 7).\n[10]\tLater, by ân vulstasie in\r\nAlbertinia, het beskuldigde 2 weer eens die betrokke\r\nwinkel­assistente met ân vuurwapen gedreig\nen hulle beroof van\r\nkontant ter waarde van ongeveer R4 500 (aanklag 9).\n[11]\tOp dieselfde dag het beskuldigde\r\n2 op sy eie ân verdere vulstasie te Mosselbaai beroof van R2 239\r\nkontant en telefoonkaarte\nter waarde van R1 068 (aanklag 8).\r\n(Beskuldigdes 1 en 3 het by ân huis in Mosselbaai agtergebly.)\r\nDaarvandaan het beskuldigde\n2 ân sportwinkel in Mosselbaai besoek,\r\nwaar hy die winkelassistent met die vuurwapen gedreig en van drie\r\npaar skoene beroof het\n(aanklag 10). Toe die beskuldigde die winkel\r\nverlaat, het ân sekuriteits­beampte alarm gemaak, wat daartoe\r\ngelei het dat\ndie polisie ontbied is. Beskuldigde 2 het probeer om\r\nvan die polisie weg te jaag en het hom in die proses skuldig gemaak\r\naan roeke­lose\nbestuur (aanklag 13). Hy is egter uiteindelik deur\r\ndie polisie aange­keer en gearres­teer. Hy was op daardie\r\nstadium in\nonwettige besit van ân .38-rewolwer en een rondte\r\nammunisie (aanklagte 11 en 12).\n[12]\tSoos reeds genoem, het al drie beskuldigdes by die\r\naanvang van die verhoor skuldig gepleit op die onderskeie aanklagte\r\nwat\nop elk van hulle betrekking het. Al drie het ook onder eed berou\r\nuitgespreek oor hul optrede en het die klaers (in dié se\n\nafwesigheid) om vergifnis gevra.\nBespreking\n[13]\tDie benadering op appèl\r\nten opsigte van vonnis is welbekend en hoef nie hierin herhaal te\r\nword nie.\nNamens die\r\nappellante is die opgelegde vonnisse oor ân wye front aan­geveg.\nDaar is onder andere\r\naangevoer dat die streeklanddros misgetas het deur die minimum\r\nvonnis­wetgewing as begin­punt te gebruik,\neerder as om\r\naandag te skenk aan die proporsionaliteit van die onderskeie\r\nvonnisse, soos deur hierdie Hof vereis is in\nVilakazi\r\nv S\n.\n3\nVolgens my oordeel steek daar niks in hierdie betoog nie. Die\r\nstreeklanddros het inderdaad verwys na die toepaslike bepalings van\n\ndie minimum vonnis­wetgewing, maar het bevind dat daar wel\r\nwesenlike en dwingende omstandig­hede aanwesig was wat die\r\nop­legging van vonnisse minder as die voor­geskrewe minimum\r\nregverdig. Sy het daarop voortgegaan en vonnisse opgelê\nwat\r\nveel minder is as die voorgeskrewe vonnisse. Ek is derhalwe tevrede\r\ndat geen mistasting in hierdie opsig deur die streeklanddros\nbegaan\r\nis nie.\n[14]\tWat die individuele aanklagte\r\naanbetref, was dit veral die vonnisse opgelê ten opsigte van\r\ndie aanklag van menseroof\nâ 10 jaar en 8 jaar gevangenisstraf\r\nonderskeidelik â wat namens die appellante gekritiseer is. Weens my\r\nsiening van die saak\nas geheel is dit egter nie nodig om ân finale\r\nmening hieroor uit te spreek nie. Selfs indien die appellante ten\r\nopsigte van die\nvonnis op hierdie aanklag gelyk gegee sou word, sou\r\ndit myns insiens geen verskil maak aan die uiteindelike vonnis nie.\r\nWaar ân\nveelvuldigheid van misdade bestraf moet word, moet die hof\r\nag slaan op die totaliteit van die betrokke misdadige optrede en\r\nsigself\nafvra wat die gepaste vonnis is vir\nal\ndie misdade gesamentlik.\n4\nWaar die vonnis ten\r\nopsigte van aanklag 1 dus moontlik gekritiseer mag word dat dit te\r\nswaar is, is die vonnisse op ander aanklagte\n(bv die aanklagte van\r\nroof met verswarende omstandighede), aan die ander kant, op die oog\r\naf aan die ligte kant. Ook wat aanklag\n13 aan­betref, is dit die\r\neerste keer waarvan ek weet dat ân beskuldigde weens roeke­lose\r\nbestuur van ân motorvoertuig\nop ân openbare pad met slegs ân\r\nwaar­skuwing en ontslag daarvan afkom.\n[15]\nDie\r\nenigste vraag wat dus oorbly, is of daar so ân treffende onderskeid\r\nis tussen die effektiewe vonnisse opgelê deur die\nstreekhof en\r\ndie vonnisse wat hierdie Hof sou opgelê het dat inmenging\r\ngeregverdig is. In hierdie verband is namens die appellante\nbetoog\r\ndat die streekhof nie die kumu­latiewe effek van die vonnisse\r\nbehoorlik in ag geneem het nie met die gevolg, aldus die\nbetoog, dat\r\nâdie vonnis skokkend onvanpas en buiten­sporig swaar isâ.\r\nVoorts is betoog dat ân hele reeks versagtende\nfaktore, hoewel\r\ngenoem deur die streek­landdros, nie genoegsame gewig verleen is\r\nby vonnis­oplegging nie.\n[16]\nEk\r\nstem nie met hierdie betoë saam nie. Dit blyk uit die uitspraak\r\noor vonnis dat die streek­landdros sorgvuldige oorweging\ngeskenk\r\nhet aan\nal\ndie tersaaklike faktore, insluitend die persoonlike om­standighede\r\nvan elke beskuldigde, sowel as die feit dat al drie berou\ngetoon het.\r\nVerder is dit op­vallend dat die streek­landdros by\r\nvonnis­oplegging doel­bewus daarna gestreef het\nom deur\r\nmiddel van ân verskeidenheid meganis­mes die kumu­latiewe\r\neffek van die vonnisse te versag. Nie alleen het sy\ngelas dat ân\r\ngroot gedeelte van die totale vonnisse same­lopend uitgedien moet\r\nword nie; sommige aan­klagte is saam geneem\nvir doel­eindes\r\nvan vonnis (aanklagte 11 en 12); vonnis ten opsigte van een van die\r\naanklagte is in geheel opgeskort (aanklag\n3); beskul­digde 2 is\r\nop een van die aanklagte gewaarsku en ont­slaan (aanklag 13);\r\nvonnisse is opgelê â veral\nten opsigte van die roof­aanklagte\r\nâ wat veel ligter is as wat elke individuele misdaad normaalweg sou\r\nverdien (aanklagte\n2, 4, 5, 8, 9 en 10).\n[17]\tWaar dit voorheen, tot ongeveer\r\ndie vroeë 1990âs, ongewoon was vir ons howe om vonnisse van\r\nmeer as 25 jaar gevangenisstraf\nop te lê,\nwas daar niks om dit te belet nie.\n5\nSedertdien â veral sedert inwerking­treding van die\r\nminimum-vonnis-wetgewing ingevolge Wet 105 van 1997 â het daardie\r\ntendens verander. In sigself kan ân vonnis van 30 jaar\r\ngevange­nisstraf dus nie as buitensporig of steurend onvanpas\r\nbestempel\nword nie. Die vraag is bloot of dit wel ân gepaste vonnis\r\nin die huidige saak is. In hierdie verband hou ek in gedagte â\nâ\n. . . dat\r\ndie bepaling van ân spesifieke tydperk van gevangenisstraf in ân\r\ngegewe geval nie volgens enige eksakte,\nobjektief-geldende maatstaf\r\nkan geskied nie, en dat daar dikwels ân area van onsekerheid kan\r\nbestaan waarbinne menings oor die\ngepaste termyn van gevangenisstraf\r\ngeldiglik kan verskil; in so ân geval, selfs al sou hierdie Hof\r\nmeen dat hy ân heelwat ligter\nvonnis sou opgelê het, sou hy\r\nnogtans nie ingryp nie, omdat die nodige oortuiging sou ontbreek dat\r\ndie Verhoorregter nie\nredelikerwyse die vonnis kon opgelê het\r\nwaarop hy besluit het nie.â\n6\n[18]\tDie hof\na\r\nquo\nhet opgemerk\r\ndat die op­gelegde vonnisse weliswaar âaan die swaar kantâ\r\nis, maar ânie buite ver­houding tot die aard\nen erns van die\r\nmisdrywe, die belange van die gemeenskap en die appellante se\r\npersoonlike omstandighede nieâ. Waar die onderhawige\nvonnisse tot\r\ndusver deur\ndrie\nervare\r\nvonnisopleggers as gepas beskou is, is dit ân faktor wat myns\r\ninsiens\nnie geïgnoreer\r\nbehoort te word nie.\n[19]\tWat die aard en erns van die\r\nonderhawige misdade aanbetref, het die hof\na\r\nquo\nverklaar dat\r\ndie appellante âsoos twee rampokkers te werk gegaan het met die\r\npleging van hierdie misdryweâ. Geen kritiek kan\nmyns insiens teen\r\nhierdie beskrywing of teen die hof se algemene benadering geopper\r\nword nie. Die misdade waaraan die beskuldigdes\nskuldig bevind is, is\r\nklaarblyklik ernstig.\nWat\r\ngewapende roof van motor­voertuie aanbetref, het hierdie hof in\nS\r\nv\nKhambule\n7\nonder andere die volgende gesê:\nâ\nIn gevalle van ân gewapende roof van ân\r\nmotorvoertuig, met die voor die hand liggende gevaar van ontvoering,\r\nernstige aanranding\nen moord op die bestuurder en insittendes, kan\r\ndie howe nie anders as om swaar strawwe op te lê nie.  Die\r\npleeg van hierdie\nmisdaad het so alledaags geword, veral in en om ons\r\ngroot stede, dat onskuldige mans en vrouens met beklemming op die pad\r\ngaan\nen die ergste vrees.   Die brutale optrede van rowers doen ons\r\nland enorme skade aan en gooi ân donker skaduwee oor die vertroue\n\nvan ons gemeenskap in polisiëring, vervolging en regspleging.â\n[20]\nVerder\r\nmoet in gedagte gehou word dat die misdade waaraan die appellante\r\nskuldig bevind is nie eenmalige gebeurtenisse was wat\nby\r\nân enkele geleentheid\nop\r\ndie ingewing van die oomblik gepleeg is nie; dit was ân hele reeks\r\nmisdade wat\noor ân\r\nperiode van vier of vyf dae gepleeg is. Beskuldigde 2 het ruiter­lik\r\nteenoor die proefbeampte erken dat hy die leidende\nrol gespeel het in\r\ndie beplanning en uitvoering van die reeks misdade.\nHy\r\nen sy mede-beskuldigdes het oor­genoeg geleentheid gehad om tot\r\nbesinning te kom\nen hul\r\nmisdadige optrede te staak\n,\r\nmaar hulle het desnie­teenstaande voortgegaan om verdere misdade\r\nte pleeg. Dit was slegs die tydige\ntussenkoms\r\nvan\ndie polisie in\r\nMosselbaai waardeur die reeks rooftogte beëindig is.\n[2\n1]\tNamens\ndie appellante\nis ook betoog dat die verhoorhof\r\nmisgetas het deur nie hul vooruitsigte op rehabilitasie in ag te neem\r\nnie. In die eerste plek is\nek nie oortuig dat die verhoorhof wel\r\nhierdie aspek oor die hoof gesien het nie. Die blote feit dat dit nie\r\nuitdruklik in die uitspraak\nvermeld word nie beteken nie dat dit nie\r\nin aanmerking geneem is nie.\nIn\r\nieder geval\nmoet die\r\noogmerk van rehabili­tasie in die geval van ernstige misdade soos\r\nhierdie dikwels terug­staan vir oogmerke soos\nafskrikking en\r\nvergelding.\n8\nSoos dit gestel is in\nS\r\nv Mhlakaza\n:\n9\nâ\nGiven\r\nthe\ncurrent\nlevels of\nviolence\nand\nserious\ncrimes in this country, it seems proper\r\nthat, in sentencing especially such crimes, the emphasis should be on\nretribution\r\nand deterrence.  . . .\nRetribution\r\nmay even be decisive.â\n[2\n2]\tWat\r\nbetref beskuldigde 2 se persoonlike omstandighede, was hy ten tyde\r\nvan die pleging van die misdade 23 jaar oud, ongetroud\nen werkloos.\r\nOp daardie stadium het hy egter alreeds die volgende rekord opgebou:\nHy is op 4 Februarie 1998 gevonnis\r\n\ttot 18 maande korrektiewe toesig sowel as 288 uur gemeenskapsdiens\r\n\top twee aanklagte van huis­braak\nen twee aanklagte van diefstal.\nMinder as ses maande later pleeg hy weer diefstal,\r\n\twaarvoor hy op 21 April 1999 gevonnis is tot ân boete van R600 of\r\n\t60 dae\ngevangenisstraf.\nIntussen, en slegs ân maand na die\r\n\tvorige diefstal, pleeg die beskuldigde weer huisbraak met die opset\r\n\tom te steel en diefstal,\nwaarvoor hy op 12 November 1998 gevonnis\r\n\tword tot 18 maande gevangenis­straf. Beide laasgenoemde misdade\r\n\tis dus gepleeg terwyl\nhy veronderstel was om onder korrektiewe\r\n\ttoesig te wees.\nHy is op 22 Junie 1999 op\r\n\tparooltoesig vrygelaat tot 10 Julie 2000. Minder as ân jaar na\r\n\tverstryking van sy parool pleeg die\nbeskuldigde die huidige reeks\r\n\tmisdade.\n[23]\nUit\r\nhierdie geskiedenis, sowel as sy gedrag tydens die reeks mis­dade\r\ntans onder bespreking, is die afleiding onafwendbaar dat\ndie\r\nappel­lant min respek toon vir die regte van ander en die waardes\r\nvan ân ordelike gemeen­skap. Die\ngeleenthede\r\nwat die howe hom in die verlede gebied het om homself te rehabiliteer\r\nhet hy nie benut nie.\nDie\nmoontlikheid van herhaling van sy\r\nmis­dadige gedrag is dus sterk en ten einde dit te\nvoorkom\n,\r\nis dit noodsaaklik dat hy vir ân lang tyd uit die gemeenskap\r\nverwyder word.\n[24]\tWat beskuldigde 3 se posisie\r\naanbetref, is hy weliswaar ouer as beskuldigde 2 (27 jaar), maar het\r\nhy ân mindere rol as beskuldigde\n2 gespeel en is hy ook aan minder\r\naanklagte skuldig bevind. Daarbenewens het hy, anders as beskuldigde\r\n2, geen vorige veroordelings\nnie. Daarvoor het die streekhof hom\r\negter volle krediet gegee deur hom te vonnis tot ongeveer die helfte\r\nvan die effektiewe vonnis\nvan beskuldigde 2. Indien in gedagte gehou\r\nword dat die voorgeskrewe vonnis vir\neen\naanklag van roof\r\nmet verswarende omstandighede normaalweg 15 jaar gevangenis­straf\r\nis vir ân eerste oortreder, het beskuldigde\n3 â wat op\ndrie\naanklagte van roof met verswarende omstandighede\nsowel\r\nas menseroof\nskuldig\r\nbevind is â myns insiens geen rede om te kla oor die âafslagâ\r\nwat hy op die totaliteit van die misdade ontvang het\nnie.\nGevolgtrekking\n[2\n5]\tIn\r\nal die omstandighede is ek van oordeel dat daar geen gronde is om met\r\ndie opgelegde vonnisse in te meng nie. Beide appèlle\nword\r\ngevolglik van die hand gewys.\n________________________\nB M GRIESEL\nWNDE\nAPPèlr\nEGTER\nVERSKYNINGS:\nNMS APPELLANTE:\tM Calitz\nIn opdrag van\nRegshulpkantoor\nKaapstad\nRegshulpkantoor\nBloemfontein\nNMS RESPONDENT:\tW Tarantal\nIn opdrag van\nDirekteur van Openbare Vervolgings\nKaapstad\nDirekteur van Openbare Vervolgings\nBloemfontein\n1\nGeriefshalwe\r\n\tverwys ek hierin na die onderskeie beskuldigdes ooreenkomstig hul\r\n\tbeskrywing in die streekhof.\n2\nDie eertydse\r\n\tbeskuldigde 1 is op aanklagte 6 en 7 skuldig bevind en gevonnis tot\r\n\taltesaam 17 jaar gevangenisstraf.\n3\n[\n[2008] ZASCA 87\n;\n2008]\r\n\t4 All SA 396\n(HHA) para 18.\n4\nâ(T)he court must look at the\r\n\ttotality of the criminal behaviour and ask itself what is the\r\n\tappropriate sentence for all the\noffencesâ. (\nThomas\nPrinciples\r\n\tof Sentencing\n2ed\r\n\t(1979) p 56, met\ngoedkeuring\r\n\taangehaal\nin\nS\r\n\tv Mpofu\n1985 (4) SA 322\n(ZH) op 324GâJ.)\n5\nS\r\n\tv Nkosi\n1993 (1) SASV 709 (A) op 717\naâc\nen die sake daarin aangehaal.\n6\nS v Pieters\n1987 (3) SA 717\n(A) op 734GâI.\n7\n2001 (1)\r\n\tSASV 501 (HHA) para 24. Sien ook\nart\r\n\t51(1), saamgelees met Deel II van Bylaag 2 van die\r\n\tStrafregwysigingswet 105 van 1997.\n8\nS v Mungati\n1992 (1) SASV 550 (A);\nVilakazi\r\n\tv S\n[2008] ZASCA 87\n;\n[2008] 4 All SA 396\n;\nMokoena v S\n[2009]\nZASCA\r\n\t14\npara 11.\n9\n1997 (1) SA 515\n(HHA) op 519\ndâe\n.",
  "scraped_at": "2026-02-11T21:47:23.037945",
  "date": "2009-05-21",
  "coram": [
    "Cloete",
    "Snyders",
    "Griesel"
  ],
  "case_number": "652/08",
  "parties": {
    "applicants": [
      "Wayne Johaar",
      "Glenneal October"
    ],
    "respondents": [
      "Die Staat"
    ]
  },
  "sections": {
    "facts": "Between 25 and 29 June 2001 the accused, Wayne Johaar (accused 2) and Glenneal October (accused 3) together with a third co‑offender, committed a series of armed robberies, vehicle thefts and related offences in Cape Town, Mossel Bay and surrounding areas. They used a firearm to threaten victims, stole cash, cigarettes, a vehicle and a firearm, and also committed house‑breaking, illegal possession of a weapon and ammunition and reckless driving. The offences included multiple counts of robbery with aggravating circumstances, menacing, unlawful possession of a firearm and ammunition, and reckless driving. The accused pleaded guilty to all charges.",
    "issues": "Whether the cumulative effect of the sentences imposed by the Regional Court – an effective term of 30 years for Johaar and 16 years for October – is grossly disproportionate or excessive, thereby justifying intervention by the Supreme Court of Appeal.",
    "principles": "South African sentencing law requires consideration of proportionality, the totality of criminal conduct and the cumulative effect of sentences. The Minimum Sentencing Act (Act 105 of 1997) sets starting points, but courts must also apply the principle that sentences should not be “outside the range” of the nature and seriousness of the offence, as articulated in cases such as Vilakazi v S, S v Khambule, and S v Mhlakaza. The courts may reduce cumulative effect by ordering concurrent portions of sentences and by using mechanisms such as partial remission.",
    "application": "The SCA examined the Regional Court’s approach, noting that the trial judge had explicitly taken into account the personal circumstances of the offenders, prior convictions, remorse, and had applied mechanisms to mitigate the cumulative effect (e.g., ordering large parts of the sentences to run concurrently and reducing certain sentences). The court found that the effective sentences of 30 and 16 years fell within the appropriate range given the seriousness and multiplicity of the crimes, and that the lower court had not erred in its proportionality assessment.",
    "conclusion": "The Supreme Court of Appeal dismissed both appeals and ordered that the appeals be struck out, leaving the effective sentences of 30 years for Johaar and 16 years for October in place."
  },
  "tags": {
    "level_1": "Criminal Law",
    "level_2": "Sentencing",
    "level_3": [
      "robbery",
      "armed robbery",
      "cumulative sentencing",
      "proportionality",
      "minimum sentencing act"
    ]
  }
}